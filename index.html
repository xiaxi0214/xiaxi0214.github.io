<!DOCTYPE html>
<html>
  <head>
    <meta charset="utf-8">
    <title>梦里云归何处寻</title>
    <link rel="stylesheet" href="bootstrap-3.3.7-dist/css/bootstrap.min.css">
    <link rel="stylesheet" href="css/master.css">
    <script src="js/jquery-3.2.0.min.js"></script>
    <script src="js/shiren.js"></script>
  </head>
  <body>
    <div class="container">
      <div class="navbar-header">
        <button type="button" class="navbar-toggle collapse"></button>
        <a href="index.html" class="navbar-brand">诗人的诗</a>
      </div>
      <nav id="bs-nav" class="collapse navbar-collapse">
        <ul class="nav navbar-nav">
          <li><a href="#">诗人的诗</a></li>
          <li><a href="#">诗人的诗</a></li>
          <li><a href="#">诗人的诗</a></li>
          <li><a href="#">诗人的诗</a></li>
        </ul>
        <ul class="nav navbar-nav navbar-right">
          <li><a href="#">诗人的诗</a></li>
          <li><a href="#">诗人的诗</a></li>
        </ul>
      </nav>
    </div>
    <div class="jumbotron">
      <div class="container">
        <div class="row">
          <div class="col-md-7 col-md-offset-5">
            <h1 class="">如鱼饮水，冷暖自知。</h1>

          </div>
        </div>
      </div>
    </div>
    <div class="container bs-docs-container">
      <div class="row">
        <div class="col-md-9" role="main">
          <div class="bs-docs-section">
            <h2 id="csz" class="page-header">采桑子</h2>
            <h4 id="csz-mingyue"></h4> <br>
            <p>明月多情应笑我，笑我如今。辜负春心，独自闲行独自吟。</p>
            <p>近来怕说当时事，结遍兰襟。月浅灯深，梦里云归何处寻。</p><br>
            <h4 id="csz-lengxiang"></h4> <br>
            <p>冷香萦遍红桥梦，梦觉城笳。月上桃花，雨歇春寒燕子家。</p>
            <p>箜篌别后谁能鼓，肠断天涯。暗损韶华，一缕茶烟透碧纱。</p><br>
            <h4 id="csz-xiejia"></h4><br>
            <p>谢家庭院残更立，燕宿雕梁。月度银墙，不辨花丛那辨香？</p>
            <p>此情已自成追忆，零落鸳鸯。雨歇微凉，十一年前梦一场。</p><br>
            <h4 id="csz-erjin"></h4><br>
            <p>而今才道当时错，心绪凄迷。红泪偷垂，满眼春风百事非。</p>
            <p>情知此后来无计，强说欢期。一别如斯，落尽犁花月又西。</p><br>
            <h4 id="csz-tongxia"></h4><br>
            <p>彤霞久绝飞琼字，人在谁边。人在谁边，今夜玉清眠不眠。</p>
            <p>香销被冷残灯灭，静数秋天。静数秋天，又误心期到下弦。</p><br>
            <h4 id="csz-shuifan"></h4><br>
            <p>谁翻乐府凄凉曲？风也萧萧，雨也萧萧，瘦尽灯花又一宵。</p>
            <p>不知何事萦怀抱，醒也无聊，醉也无聊，梦也何曾到谢桥。</p><br>
            <h4 id="csz-taohua"></h4><br>
            <p>桃花羞作无情死，感激东风。吹落娇红，飞入窗间伴懊侬。</p>
            <p>谁怜辛苦东阳瘦，也为春慵。不及芙蓉，一片幽情冷处浓。</p><br>
            <h4 id="csz-haitian"></h4><br>
            <p>海天谁放冰轮满，惆怅离情。莫说离情，但值良宵总泪零。</p>
            <p>只应碧落重相见，那是今生。可奈今生，刚作愁时又忆卿。</p><br>
            <h4 id="csz-"></h4><br>
            <p></p>
            <p></p><br>
          </div>
          <div class="bs-docs-section">
            <h2 id="ljx" class="page-header">临江仙</h2>
            <h4 id="ljx-diandi"></h4><br>
            <p>点滴芭蕉心欲碎，声声催忆当初。欲眠还展旧时书。鸳鸯小字，犹记手生疏。</p>
            <p>倦眼乍低缃帙乱，重看一半模糊。幽窗冷雨一灯孤。料应情尽，还道有情无？</p><br>
            <h4 id="ljx-guyan">孤雁</h4><br>
            <p>霜冷离鸿惊失伴，有人同病相怜。拟凭尺素寄愁边，愁多书屡易，双泪落灯前。</p>
            <p>莫对月明思往事，也知消减年年。无端嘹唳一声传，西风吹只影，刚是早秋天。</p><br>
            <h4 id="ljx-hanliu">寒柳</h4><br>
            <p>飞絮飞花何处是？层冰积雪摧残。疏疏一树五更寒。爱他明月好，憔悴也相关。</p>
            <p>最是繁丝摇落后，转教人忆春山。湔裙梦断续应难。西风多少恨，吹不散眉弯。</p><br>
            <h4 id="ljx-siyu"></h4><br>
            <p>丝雨如尘云著水，嫣香碎拾吴宫。百花冷暖避东风，酷怜娇易散，燕子学偎红。</p>
            <p>人说病宜随月减，恹恹却与春同。可能留蝶抱花丛，不成双梦影，翻笑杏梁空。</p><br>
            <h4 id="ljx-zuoye"></h4>
            <p>昨夜个人曾有约，严城玉漏三更。一钩新月几疏星。夜阑犹未寝，人静鼠窥灯。</p>
            <p>原是瞿唐风间阻，错教人恨无情。小阑干外寂无声。几回肠断处，风动护花铃。</p><br>
          </div>
          <div class="bs-docs-section">
            <h2 id="psm" class="page-header">菩萨蛮</h2>
            <h4 id="psm-xiaoxiao"></h4><br>
            <p>萧萧几叶风兼雨，离人偏识长更苦。欹枕数秋天，蟾蜍下早弦。</p>
            <p>夜寒惊被薄，泪与灯花落。无处不伤心，轻尘在玉琴。</p><br>
            <h4 id="psm-cuihua"></h4><br>
            <p>催花未歇花奴鼓，酒醒已见残红舞。不忍覆余觞，临风泪数行。</p>
            <p>粉香看又别，空剩当时月。月也异当时，凄清照鬓丝。</p><br>
            <h4 id="psm-chunyun"></h4><br>
            <p>春云吹散湘帘雨，絮黏蝴蝶飞还住。人在玉楼中，楼高四面风。</p>
            <p>柳烟丝一把，暝色笼鸳瓦。休近小阑干，夕阳无限山。</p><br>
            <h4 id="psm-gehua"></h4><br>
            <p>隔花才歇帘纤雨，一声弹指浑无语。梁燕自双归，长条脉脉垂。</p>
            <p>小屏山色远，妆薄铅华浅。独自立瑶阶，透寒金缕鞋。</p><br>
            <h4 id="psm-jinglian"></h4><br>
            <p>晶帘一片伤心白，云鬟香雾成遥隔。无语问添衣，桐阴月已西。</p>
            <p>西风鸣络纬，不许愁人睡。只是去年秋，如何泪欲流。</p><br>
            <h4 id="psm-shuofeng"></h4><br>
            <p>朔风吹散三更雪，倩魂犹恋桃花月。梦好莫催醒，由他好处行。</p>
            <p>无端听画角，枕畔红冰薄。塞马一声嘶，残星拂大旗。</p><br>
            <h4 id="psm-rengong"></h4><br>
            <p>为春憔悴留春住，那禁半霎催归雨。深巷卖樱桃，雨余红更娇。</p>
            <p>黄昏清泪阁，忍便花飘泊。消得一声莺，东风三月情。</p><br>
            <h4 id="psm-wenjun"></h4><br>
            <p>问君何事轻离别，一年能几团圆月。杨柳乍如丝，故园春尽时。</p>
            <p>春归归不得，两桨松花隔。旧事逐寒潮，啼鹃恨未消</p><br>
            <h4 id="psm-zhenjin"></h4><br>
            <p>榛荆满眼山城路，征鸿不为愁人住。何处是长安，湿云吹雨寒。</p>
            <p>丝丝心欲碎，应是悲秋泪。泪向客中多，归时又奈何。</p><br>
            <h4 id="psm-huangyun"></h4><br>
            <p>黄云紫塞三千里，女墙西畔啼乌起。落日万山寒，萧萧猎马还。</p>
            <p>笳声听不得，入夜空城黑。秋梦不归家，残灯落碎花。</p><br>
            <h4 id="psm-xiaohan"></h4><br>
            <p>晓寒瘦著西南月，丁丁漏箭余香咽。春已十分宜，东风无是非。</p>
            <p>蜀魂羞顾影，玉照斜红冷。谁唱《后庭花》，新年忆旧家。</p><br>
          </div>
          <div class="bs-docs-section">
            <h2 id="ymr" class="page-header">虞美人</h2>
            <h4 id="ymr-chunqing"></h4><br>
            <p>春情只到梨花薄，片片催零落。夕阳何事近黄昏，不道人间犹有未招魂。</p>
            <p>银笺别梦当时句，密绾同心苣。为伊判作梦中人，长向画图清夜唤真真。</p><br>
            <h4 id="ymr-qulan"></h4><br>
            <p>曲阑深处重相见，匀泪偎人颤。凄凉别后两应同，最是不胜清怨月明中。</p>
            <p>半生已分孤眠过，山枕檀痕涴。忆来何事最销魂，第一折技花样画罗裙。</p><br>
            <h4 id="ymr-yinchuang"></h4><br>
            <p>银床淅沥青梧老，屧粉秋蛩扫。采香行处蹙连钱，拾得翠翘何恨不能言。</p>
            <p>回廊一寸相思地，落月成孤倚。背灯和月就花阴，已是十年踪迹十年心。</p><br>
            <h4 id="ymr-qiuxi">秋夕信步</h4><br>
            <p>愁痕满地无人省，露湿琅玕影。闲阶小立倍荒凉。还剩旧时月色在潇湘。</p>
            <p>薄情转是多情累，曲曲柔肠碎。红笺向壁字模糊，忆共灯前呵手为伊书。</p><br>
            <h4 id="ymr-candeng"></h4><br>
            <p>残灯风灭炉烟冷，相伴唯孤影。判叫狼藉醉清樽，为问世间醒眼是何人。</p>
            <p>难逢易散花间酒，饮罢空搔首。闲愁总付醉来眠，只恐醒时依旧到樽前。</p><br>
          </div>
          <div class="bs-docs-section">
            <h2 id="bysl" class="page-header">鬓云松令</h2>
            <p>枕函香，花径漏。依约相逢，絮语黄昏后。时节薄寒人病酒，铲地梨花，彻夜东风瘦。</p>
            <p>掩银屏，垂翠袖。何处吹箫，脉脉情微逗。肠断月明红豆蔻，月似当时，人似当时否？</p><br>
          </div>
          <div class="bs-docs-section">
            <h2 id="qss" class="page-header">青衫湿　悼亡</h2>
            <p>近来无限伤心事，谁与话长更？从教分付，绿窗红泪，早雁初莺。</p>
            <p>当时领略，而今断送，总负多情。忽疑君到，漆灯风飐，痴数春星。</p><br>
          </div>
          <div class="bs-docs-section">
            <h2 id="qyc" class="page-header">沁园春</h2>
            <p>丁巳重阳前三日，梦亡妇淡装素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋</p><br>
            <p>瞬息浮生，薄命如斯，低徊怎忘。</p>
            <p>记绣榻闲时，并吹戏雨；雕阑曲处，同倚斜阳。</p>
            <p>梦好难留，诗残莫续，赢得更深哭一场。</p>
            <p>遗容在，只灵飙一转，未许端详。</p><br>
            <p>重寻碧落茫茫。料短发、朝来定有霜。</p>
            <p>便人间天上，尘缘未断；春花秋月，触绪还伤！</p>
            <p>欲结绸缪，翻惊摇落，两处鸳鸯各自凉！</p>
            <p>真无奈，把声声檐雨谱回肠。</p><br>
          </div>
          <div class="bs-docs-section">
            <h2 id="yzh" class="page-header">于中好</h2>
            <h4 id="yzh-chenman">七月初四夜风雨，其明日是亡妇生辰</h4><br>
            <p>尘满疏帘素带飘，真成暗度可怜宵。几回偷拭青衫泪，忽傍犀奁见翠翘。</p>
            <p>惟有恨，转无聊。五更依旧落花朝。衰杨叶尽丝难尽，冷雨凄风打画桥。</p><br>
            <h4 id="yzh-shuidao"></h4><br>
            <p>谁道阴山行路难。风毛雨血万人欢。松梢露点沾鹰绁，芦叶溪深没马鞍。</p>
            <p>依树歇，映林看。黄羊高宴簇金盘。萧萧一夕霜风紧，却拥貂裘怨早寒。</p><br>
            <h4 id="yzh-biexu"></h4><br>
            <p>别绪如丝睡不成，那堪孤枕梦边城。因听紫塞三更雨，却忆红楼半夜灯。</p>
            <p>书郑重，恨分明，天将愁味酿多情。起来呵手封题处，偏到鸳鸯两字冰。</p><br>
            <h4 id="yzh-yantie"></h4><br>
            <p>雁贴寒云次第飞，向南犹自怨归迟。谁能瘦马关山道，又到西风扑鬓时。</p>
            <p>人杳杳，思依依，更无芳树有乌啼。凭将扫黛窗前月，持向今朝照别离。</p><br>
            <h4 id="yzh-yongshi">咏史</h4><br>
            <p>马上吟成促渡江，分明闲气属闺房。生憎久闭金铺暗，花冷回心玉一床。</p>
            <p>添哽咽，足凄凉。谁教生得满身香。只今西海年年月，犹为萧家照断肠。</p><br>
            <h4 id="yzh-dubei"></h4><br>
            <p>独背残阳上小楼，谁家玉笛韵偏幽。一行白雁遥天暮，几点黄花满地秋。</p>
            <p>惊节序，叹沉浮，秾华如梦水东流。人间所事堪惆怅，莫向横塘问旧游。</p><br>
            <h4 id="yzh-xiaogou"></h4><br>
            <p>小构园林寂不哗，疏篱曲径仿山家。昼长吟罢风流子，忽听楸枰响碧纱。</p>
            <p>添竹石，伴烟霞。拟凭尊酒慰年华。休嗟髀里今生肉，努力春来自种花。</p><br>
          </div>
          <div class="bs-docs-section">
            <h2 id="sdgt" class="page-header">水调歌头 题西山秋爽图</h2>
            <p>空山梵呗静，水月影俱沈。悠然一境人外，都不许尘侵。岁晚忆曾游处，犹记半竿斜照，一抹映疏林。绝顶茅庵里，老衲正孤吟。</p>
            <p>云中锡，溪头钓，涧边琴。此生著岁两屐，谁识卧游心。准拟乘风归去，错向槐安回首，何日得投簪。布袜青鞋约，但向画图寻。</p><br>
          </div>
          <div class="bs-docs-section">
            <h2 id="my" class="page-header">明月棹孤舟　海淀</h2>
            <p>一片亭亭空凝伫。趁西风霓裳偏舞。白鸟惊飞，菰蒲叶乱，断续浣纱人语。</p>
            <p>丹碧驳残秋夜雨。风吹去采菱越女。辘轳声断，昏鸦欲起，多少博山情绪。</p><br>
          </div>
          <div class="bs-docs-section">
            <h2 id="zjy" class="page-header">昭君怨</h2>
            <p>暮雨丝丝吹湿，倦柳愁荷风急。瘦骨不禁秋，总成愁。</p>
            <p>别有心情怎说。未是诉愁时节。谯鼓已三更，梦须成。</p><br>
          </div>
          <div class="bs-docs-section">
            <h2 id="czz" class="page-header">赤枣子</h2>
            <p>风淅淅，雨织织。难怪春愁细细添。记不分明疑是梦，梦来还隔一重帘。</p><br>
          </div>
          <div class="bs-docs-section">
            <h2 id="jqz" class="page-header">酒泉子</h2>
            <p>谢欲荼蘼，一片月明如水。篆香消，犹未睡，早鸦啼。</p>
            <p>嫩寒无赖罗衣薄，休傍阑干角。最愁人，灯欲落，雁还飞。</p><br>
          </div>
          <div class="bs-docs-section">
            <h2 id="xfy" class="page-header">遐方怨</h2>
            <p>欹角枕，掩红窗。梦到江南伊家，博山沈水香。</p>
            <p>湔裙归晚坐思量。轻烟笼翠黛，月茫茫。</p><br>
          </div>
          <div class="bs-docs-section">
            <h2 id="szq" class="page-header">诉衷情</h2>
            <p>冷落绣衾谁与伴？倚香篝。春睡起，斜日照梳头。</p>
            <p>欲写两眉愁，休休。远山残翠收。莫登楼。</p><br>
          </div>
          <div class="bs-docs-section">
            <h2 id="stxj" class="page-header">霜天晓角</h2>
            <p>重来对酒，折尽风前柳。若问看花情绪，似当日、怎能彀。</p>
            <p>休为西风瘦，痛饮频搔首。自古青蝇白壁，天早已、安排就。</p><br>
          </div>
          <div class="bs-docs-section">
            <h2 id="yls" class="page-header">一络索</h2>
            <p>野火拂云微绿，西风夜哭。苍茫雁翅列秋空，忆写向、屏山曲。</p>
            <p>山海几经翻覆。女墙斜矗。看来费尽祖龙心，毕竟为、谁家筑？</p><br>
          </div>
          <div class="bs-docs-section">
            <h2 id="mjn" class="page-header">梦江南</h2>
            <h4 id="mjn-hunya"></h4><br>
            <p>昏鸦尽，小立恨因谁?急雪乍翻香阁絮，轻风吹到胆瓶梅，心字已成灰。</p><br>
            <h4 id="mjn-xinlai"></h4><br>
            <p>新来好，唱得虎头词。一片冷香惟有梦，十分清瘦更无诗。标格早梅知。</p><br>
            <h4 id="mjn-qiyi">其一</h4><br>
            <p>江南好，建业旧长安。紫盖忽临双鹢渡，翠华争拥六龙看。雄丽却高寒。</p><br>
            <h4 id="mjn-qier">其二</h4><br>
            <p>江南好，城阙尚嵯峨。故物陵前惟石马，遗踪陌上有铜驼。玉树夜深歌。</p><br>
            <h4 id="mjn-qisan">其三</h4><br>
            <p>江南好，怀故意谁传。燕子矶头红蓼月，乌衣巷口绿杨烟。风景忆当年。</p><br>
            <h4 id="mjn-qisi">其四</h4><br>
            <p>江南好，虎阜晚秋天。山水总归诗格秀，笙箫恰称语音圆。谁在木兰船。</p><br>
            <h4 id="mjn-qiwu">其五</h4><br>
            <p>江南好，真个到梁溪。一幅云林高士画，数行泉石故人题。还似梦游非。</p><br>
            <h4 id="mjn-qiliu">其六</h4><br>
            <p>江南好，水是二泉清。味永出山那得浊，名高有锡更谁争。何必让中泠。</p><br>
            <h4 id="mjn-qiqi">其七</h4><br>
            <p>江南好，佳丽数维扬。自是琼花偏得月，那应金粉不兼香。谁与话凄凉。</p><br>
            <h4 id="mjn-qiba">其八</h4><br>
            <p>江南好，铁翁古南徐。立马江山千里目，射蛟风雨百灵趋。北顾更踌躇。</p><br>
            <h4 id="mjn-qijiu">其九</h4><br>
            <p>江南好，一片妙高云。砚北峰峦米外史，屏间楼阁李将军。金碧矗斜曛。</p><br>
            <h4 id="mjn-qishi">其十</h4><br>
            <p>江南好，何处异京华。香散翠帘多在水，绿残红叶胜于花。无事避风沙</p><br>
          </div>
          <div class="bs-docs-section">
            <h2 id="nxz" class="page-header">南乡子</h2>
            <h4 id="nxz-leiyan">为亡妇题照</h4><br>
            <p>泪咽却无声，只向从前悔薄情，凭仗丹青重省识。盈盈。一片伤心画不成。</p>
            <p>别语忒分明。午夜鹣鹣梦早醒。卿自早醒侬自梦，更更。泣尽风檐夜雨铃。</p><br>
            <h4 id="nxz-yannuan"></h4><br>
            <p>烟暖雨初收，落尽繁花小院幽。摘得一双红豆子，低头，说著分携泪暗流。</p>
            <p>人去似春休，卮酒曾将酹石尤。别自有人桃叶渡，扁舟，一种烟波各自愁。</p><br>
          </div>
          <div class="bs-docs-section">
            <h2 id="jlq" class="page-header">金缕曲</h2>
            <h4 id="jlq-cihen">亡妇忌日有感</h4><br>
            <p>此恨何时已。</p>
            <p>滴空阶、寒更雨歇，葬花天气。</p>
            <p>三载悠悠魂梦杳，是梦久应醒矣。</p>
            <p>料也觉、人间无味。</p>
            <p>不及夜台尘土隔，冷清清、一片埋愁地。</p>
            <p>钗钿约，竟抛弃。</p><br>
            <p>重泉若有双鱼寄。</p>
            <p>好知他、年来苦乐，与谁相倚。</p>
            <p>我自中宵成转侧，忍听湘弦重理。</p>
            <p>待结个、他生知己。</p>
            <p>还怕两人俱薄命，再缘悭、剩月零风里。</p>
            <p>清泪尽，纸灰起。</p><br>
            <h4 id="jlq-heshi">慰西溟</h4><br>
            <p>何事添凄咽？</p>
            <p>但由他、天公簸弄，莫教磨涅。</p>
            <p>失意每多如意少，终古几人称屈。</p>
            <p>须知道、福因才折。</p>
            <p>独卧藜床看北斗，背高城、玉笛吹成血。</p>
            <p>听谯鼓，二更彻。</p><br>
            <p>丈夫未肯因人热，且乘闲、五湖料理，扁舟一叶。</p>
            <p>似秋霖挥不尽，洒向野田黄蝶。</p>
            <p>须不羡、承明班列。</p>
            <p>马迹车尘忙未了，任西风、吹冷长安月。</p>
            <p>又萧寺，花如雪。</p><br>
            <h4 id="jlq-shifu">姜西溟言别，赋此赠之</h4><br>
            <p>谁复留君住？</p>
            <p>叹人生、几翻离合，便成迟暮。</p>
            <p>最忆西窗同翦烛，却话家山夜雨。</p>
            <p>不道只、暂时相聚。</p>
            <p>衮衮长江萧萧木，送遥天、白雁哀鸣去。</p>
            <p>黄叶下，秋如许。</p><br>
            <p>曰归因甚添愁绪。</p>
            <p>料强似、冷烟寒月，栖迟梵宇。</p>
            <p>一事伤心君落魄，两鬓飘萧未遇。</p>
            <p>有解忆、长安儿女。</p>
            <p>裘敝入门空太息，信古来、才命真相负。</p>
            <p>身世恨，共谁语。</p><br>
            <h4 id="jlq-deye">赠梁汾</h4><br>
            <p>德也狂生耳。</p>
            <p>偶然间、缁尘京国，乌衣门第。</p>
            <p>有酒惟浇赵州土，谁会成生此意？</p>
            <p>不信道、竟成知己！/p>
            <p>青眼高歌俱未老，向尊前、拭尽英雄泪。</p>
            <p>君不见，月如水。</p><br>
            <p> 共君此夜须沉醉，且由他、蛾眉谣诼，古今同忌。</p>
            <p>身世悠悠何足问，冷笑置之而已。</p>
            <p>寻思起、从头翻悔。</p>
            <p>一日心期千劫在，后身缘、恐结他生里。</p>
            <p>然诺重，君须记！</p><br>
            <h4 id="jlq-jiujing">简梁汾</h4><br>
            <p>洒尽无端泪，莫因他、琼楼寂寞，误来人世。</p>
            <p>信道痴儿多厚福，谁遣偏生明慧。</p>
            <p>莫更著、浮名相累。</p>
            <p>仕宦何妨如断梗，只那将、声影供群吠。</p>
            <p>天欲问，且休矣。</p><br>
            <p>情深我自判憔悴。</p>
            <p>转丁宁、香怜易爇，玉怜轻碎。</p>
            <p>羡杀软红尘里客，一味醉生梦死。</p>
            <p>歌与哭、任猜何意。</p>
            <p>绝塞生还吴季子，算眼前、此外皆闲事。</p>
            <p>知我者，梁汾耳。</p><br>
            <h4 id="jlq-muluo">寄梁汾</h4><br>
            <p>木落吴江矣，正萧条、西风南雁，碧云千里。</p>
            <p>落魄江湖还载酒，一种悲凉滋味。</p>
            <p>重回首、莫弹酸泪。</p>
            <p>不是天公教弃置，是南华、误却方城尉。</p>
            <p>飘泊初，谁相慰。</p><br>
            <p>别来我亦伤孤寄。</p>
            <p>更那堪、冰霜摧折，壮怀都废。</p>
            <p>天远难穷劳望眼，欲上高楼还已。</p>
            <p>君莫恨、埋愁无地。</p>
            <p>秋雨秋花关塞冷，且殷勤、好作加餐计。</p>
            <p>人岂得，长无谓。</p><br>
            <h4 id="jlq-jiuwan">再赠梁汾，用秋水轩旧韵</h4><br>
            <p>酒涴青衫卷，尽从前、风流京兆，闲情未遣。</p>
            <p>江左知名今廿载，枯树泪痕休泫。</p>
            <p>摇落尽、玉蛾金茧。</p>
            <p>多少殷勤红叶句，御沟深、不似天河浅。</p>
            <p>空省识，画图展。</p><br>
            <p>高才自古难通显。</p>
            <p>枉教他、堵墙落笔，凌云书扁。</p>
            <p>入洛游梁重到处，骇看村庄吠犬。</p>
            <p>独憔悴、斯人不免。</p>
            <p>衮衮门前题凤客，竟居然、润色朝家典。</p>
            <p>凭触忌，舌难剪。</p><br>
            <h4 id="jlq-shengpa"></h4><br>
            <p>生怕芳樽满，到更深、迷离醉影，残灯相伴。</p>
            <p>依旧回廊新月在，不定竹声撩乱。</p>
            <p>问愁与、春宵长短。</p>
            <p>人比疏花还寂寞，任红蕤、落尽应难管。</p>
            <p>向梦里，闻低唤。</p><br>
            <p>此情拟倩东风浣。</p>
            <p>奈吹来、余香病酒，旋添一半。</p>
            <p>惜别江郎浑易瘦，更著轻寒轻暖。</p>
            <p>忆絮语、纵横茗碗。</p>
            <p>滴滴西窗红蜡泪，那时肠、早为而今断。</p>
            <p>任枕角，欹孤馆。</p><br>
            <h4 id="jlq-weide"></h4><br>
            <p>未得长无谓，竟须将、银河亲挽，普天一洗。</p>
            <p>麟阁才教留粉本，大笑拂衣归矣。</p>
            <p>如斯者、古今能几？</p>
            <p>有限好春无限恨，没来由、短尽英雄气。</p>
            <p>暂觅个，柔乡避。</p><br>
            <p>东君轻薄知何意。</p>
            <p>尽年年、愁红惨绿，添人憔悴。</p>
            <p>两鬓飘萧容易白，错把韶华虚费。</p>
            <p>便决计、疏狂休悔。</p>
            <p>但有玉人常照眼，向名花、美酒拚沉醉。</p>
            <p>天下事，公等在。</p><br>
            <h4 id="jlq-shuying"></h4><br>
            <p>疏影临书卷。</p>
            <p>带霜华、高高下下，粉脂都遣。</p>
            <p>别是幽情嫌妩媚，红烛啼痕休泫。</p>
            <p>趁皓月、光浮冰茧。</p>
            <p>恰与花神供写照，任泼来、淡墨无深浅。</p>
            <p>持素障，夜中展。</p><br>
            <p>残釭掩过看逾显。</p>
            <p>相对处、芙蓉玉绽，鹤翎银扁。</p>
            <p>但得白衣时慰藉，一任浮云苍犬。</p>
            <p>尘土隔、软红偷免。</p>
            <p>帘幕西风人不寐，恁清光、肯惜鹴裘典。</p>
            <p>休便把，落英剪。</p><br>
          </div>
          <div class="bs-docs-section">
            <h2 id="dlh" class="page-header">蝶恋花</h2>
            <h4 id="dlh-xinku"></h4><br>
            <p>辛苦最怜天上月，一夕如环，夕夕都成玦。若似月轮终皎洁，不辞冰雪为卿热。</p>
            <p>无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。</p><br>
            <h4 id="dlh-youdao"></h4><br>
            <p>又到绿杨曾折处，不语垂鞭，踏遍清秋路。衰草连天无意绪，雁声远向萧关去。</p>
            <p>不恨天涯行役苦，只恨西风，吹梦成今古。明日客程还几许，沾衣况是新寒雨。</p><br>
            <h4 id="dlh-yandi"></h4><br>
            <p>眼底风光留不住，和暖和香，又上雕鞍去。欲倩烟丝遮别路，垂杨那是相思树。</p>
            <p>惆怅玉颜成间阻，何事东风，不作繁华主。断带依然留乞句，斑骓一系无寻处。</p><br>
            <h4 id="dlh-chusai">出塞</h4><br>
            <p>今古河山无定据。画角声中，牧马频来去。满目荒凉谁可语？西风吹老丹枫树。</p>
            <p>从前幽怨应无数。铁马金戈，青冢黄昏路。一往情深深几许？深山夕照深秋雨。</p><br>
          </div>
          <div class="bs-docs-section">
            <h2 id="shz" class="page-header">山花子</h2>
            <p>林下荒苔道韫家，生怜玉骨委尘沙。愁向风前无处说，数归鸦。</p>
            <p>半世浮萍随逝水，一宵冷雨葬名花。魂是柳绵吹欲碎，绕天涯。</p><br>
          </div>
          <div class="bs-docs-section">
            <h2 id="qpl" class="page-header">清平乐</h2>
            <h4 id="qpl-qiqi"></h4><br>
            <p>凄凄切切，惨淡黄花节。梦里砧声浑未歇，那更乱蛩悲咽。</p>
            <p>尘生燕子空楼，抛残弦索床头。一样晓风残月，而今触绪添愁。</p><br>
            <h4 id="qpl-fenghuan"></h4><br>
            <p>风鬟雨鬓，偏是来无准。倦倚玉兰看月晕，容易语低香近。</p>
            <p>软风吹过窗纱，心期便隔天涯。从此伤春伤别，黄昏只对梨花。</p><br>
            <h4 id="qpl-caiting">忆梁汾</h4><br>
            <p>才听夜雨，便觉秋如许。绕砌蛩螀人不语，有梦转愁无据。/p>
            <p>乱山千叠横江，忆君游倦何方。知否小窗红烛。照人此夜凄凉.</p><br>
            <h4 id="qpl-yanqing"></h4><br>
            <p>烟轻雨小，望里青难了。一缕断虹垂树杪，又是乱山残照。</p>
            <p>凭高目断征途，暮云千里平芜。日夜河流东下，锦书应托双鱼。</p><br>
            <h4 id="qpl-canheng">发汉儿村题壁</h4><br>
            <p>参横月落，客绪从谁托。望里家山云漠漠，似有红楼一角。</p>
            <p>不如意事年年，消磨绝塞风烟。输与五陵公子，此时梦绕花前。</p><br>
            <h4 id="qpl-lingling">弹琴峡题壁</h4><br>
            <p>泠泠彻夜，谁是知音者？如梦前朝何处也，一曲边愁难写。</p>
            <p>极天关塞云中，人随雁落西风。唤取红襟翠袖，莫教泪洒英雄。</p><br>
            <h4 id="qpl-jiangchou"></h4><br>
            <p>将愁不去，秋色行难住。六曲屏山深院宇，日日风风雨雨。</p>
            <p>雨晴篱菊初香，人言此日重阳。回首凉云暮叶，黄昏无限思量。</p><br>
            <h4 id="qpl-juesheng"></h4><br>
            <p>角声哀咽，襆被驮残月。过去华年如电掣，禁得番番离别。</p>
            <p>一鞭冲破黄埃，乱山影里徘徊。蓦忆去年今日，十三陵下归来。</p><br>
          </div>
          <div class="bs-docs-section">
            <h2 id="rml" class="page-header">如梦令</h2>
            <h4 id="rml-zhengshi"></h4><br>
            <p>正是辘轳金井，满砌落花红冷。蓦地一相逢，心事眼波难定。谁省，谁省。从此簟纹灯影。</p><br>
            <h4 id="rml-huangye"></h4><br>
            <p>黄叶青苔归路，屧粉衣香何处。消息竟沉沉，今夜相思几许。秋雨，秋雨，一半因风吹去。</p><br>
            <h4 id="rml-qianyue"></h4><br>
            <p>纤月黄昏庭院，语密翻教醉浅。知否那人心？旧恨新欢相半。谁见？谁见？珊枕泪痕红泫。</p><br>
            <h4 id="rml-wanzhang"></h4><br>
            <p>万帐穹庐人醉，星影摇摇欲坠。归梦隔狼河，又被河声搅碎。还睡，还睡，解道醒来无味。</p><br>
          </div>
          <div class="bs-docs-section">
            <h2 id="szz" class="page-header">生查子</h2>
            <h4 id="szz-dongfeng"></h4><br>
            <p>东风不解愁，偷展湘裙衩。独夜背纱笼，影著纤腰画。</p>
            <p>爇尽水沉烟，露滴鸳鸯瓦。花骨冷宜香，小立樱桃下。</p><br>
            <h4 id="szz-chouchang"></h4><br>
            <p>惆怅彩云飞，碧落知何许？不见合欢花，空倚相思树。</p>
            <p>总是别时情，那得分明语。判得最长宵，数尽厌厌雨。</p><br>
            <h4 id="szz-duanyan"></h4><br>
            <p>短焰剔残花，夜久边声寂。倦舞却闻鸡，暗觉青绫湿。</p>
            <p>天水接冥蒙，一角西南白。欲渡浣花溪，远梦轻无力。</p><br>
          </div>
          <div class="bs-docs-section">
            <h2 id="hyb" class="page-header">荷叶杯</h2>
            <p>知己一人谁是？已矣。赢得误他生。有情终古似无情，别语悔分明。</p>
            <p>莫道芳时易度，朝暮。珍重好花天。为伊指点再来缘，疏雨洗遗钿。</p><br>
          </div>
          <div class="bs-docs-section">
            <h2 id="yjn" class="page-header">忆江南　宿双林禅院有感</h2>
            <p>心灰尽，有发未全僧。风雨消磨生死别，似曾相识只孤檠，情在不能醒。</p>
            <p>摇落后，清吹那堪听。淅沥暗飘金井叶，乍闻风定又钟声，薄福荐倾城。</p><br>
          </div>
          <div class="bs-docs-section">
            <h2 id="ylhy" class="page-header">玉连环影</h2>
            <p>何处几叶萧萧雨。湿尽檐花，花底人无语。掩屏山，玉炉寒。谁见两眉愁聚倚阑干。</p><br>
          </div>
          <div class="bs-docs-section">
            <h2 id="hxs" class="page-header">浣溪沙</h2>
            <h4 id="hxs-xiaoxi"></h4><br>
            <p>消息谁传到拒霜？两行斜雁碧天长，晚秋风景倍凄凉。</p>
            <p>银蒜押帘人寂寂，玉钗敲烛信茫茫。黄花开也近重阳。</p><br>
            <h4 id="hxs-shuidao"></h4><br>
            <p>谁道飘零不可怜，旧游时节好花天，断肠人去自经年。</p>
            <p>一片晕红才著雨，几丝柔绿乍和烟。倩魂销尽夕阳前。</p><br>
            <h4 id="hxs-jiwan"></h4><br>
            <p>记绾长条欲别难。盈盈自此隔银湾。便无风雪也摧残。</p>
            <p>青雀几时裁锦字，玉虫连夜剪春幡。不禁辛苦况相关。</p><br>
            <h4 id="hxs-yuji"></h4><br>
            <p>欲寄愁心朔雁边，西风浊酒惨离颜。黄花时节碧云天。</p>
            <p>古戍烽烟迷斥堠，夕阳村落解鞍鞯。不知征战几人还。</p><br>
            <h4 id="hxs-shenxiang"></h4><br>
            <p>身向云山那畔行。北风吹断马嘶声。深秋远塞若为情。</p>
            <p>一抹晚烟荒戍垒，半竿斜日旧关城。古今幽恨几时平。</p><br>
            <h4 id="hxs-yiguan"></h4><br>
            <p>已惯天涯莫浪愁，寒云衰草渐成秋。漫因睡起又登楼。</p>
            <p>伴我萧萧惟代马，笑人寂寂有牵牛。劳人只合一生休。</p><br>
            <h4 id="hxs-wanli"></h4><br>
            <p>万里阴山万里沙，谁将绿鬓斗霜华。年来强半在天涯。</p>
            <p>魂梦不离金屈戍，画图亲展玉鸦叉。生怜瘦减一分花。</p><br>
            <h4 id="hxs-yangliu"></h4><br>
            <p>杨柳千条送马蹄，北来征雁旧南飞，客中谁与换春衣。</p>
            <p>终古闲情归落照，一春幽梦逐游丝，信回刚道别多时。</p><br>
            <h4 id="hxs-shili"></h4><br>
            <p>十里湖光载酒游，青帘低映白苹洲。西风听彻采菱讴。</p>
            <p>沙岸有时双袖拥，画船何处一竿收。归来无语晚妆楼。</p><br>
            <h4 id="hxs-haise">姜女庙</h4><br>
            <p>海色残阳影断霓，寒涛日夜女郎祠。翠钿尘网上蛛丝。</p>
            <p>澄海楼高空极目，望夫石在且留题。六王如梦祖龙非。</p><br>
            <h4 id="hxs-wuyang">红桥怀古，和王阮亭韵</h4><br>
            <p>无恙年年汴水流。一声水调短亭秋。旧时明月照扬州。</p>
            <p>曾是长堤牵锦缆，绿杨清瘦至今愁。玉钩斜路近迷楼。</p><br>
            <h4 id="hxs-canxue"></h4><br>
            <p>残雪凝辉冷画屏。落梅横笛已三更，更无人处月胧明。</p>
            <p>我是人间惆怅客，知君何事泪纵横。断肠声里忆平生。</p><br>
            <h4 id="hxs-fuyu"></h4><br>
            <p>伏雨朝寒悉不胜，那能还傍杏花行。去年高摘斗轻盈。</p>
            <p>漫惹炉烟双袖紫，空将酒晕一衫青。人间何处问多情。</p><br>
          </div>
          <div class="bs-docs-section">
            <h2 id="htc" class="page-header">画堂春</h2>
            <p>一生一代一双人，争教两处销魂。相思相望不相亲，天为谁春？</p>
            <p>浆向蓝桥易乞，药成碧海难奔。若容相访饮牛津，相对忘贫。</p><br>
          </div>
          <div class="bs-docs-section">
            <h2 id="lhs" class="page-header">落花时</h2>
            <p>夕阳谁唤下楼梯，一握香荑。回头忍笑阶前立，总无语，也依依。</p>
            <p>笺书直恁无凭据，休说相思。劝伊好向红窗醉，须莫及，落花时。</p><br>
          </div>
          <div class="bs-docs-section">
            <h2 id="hz" class="page-header">河传</h2>
            <p>春残，红怨。掩双环，微雨花间画闲。无言暗将红泪弹。阑珊，香销轻梦还。</p>
            <p>斜倚画屏思往事，皆不是，空作相思字。记当时，垂柳丝，花枝，满庭蝴蝶儿。</p><br>
          </div>
          <div class="bs-docs-section">
            <h2 id="tpwxs" class="page-header">摊破浣溪沙</h2>
            <p>风絮飘残已化萍，泥莲刚倩藕丝萦；珍重别拈香一瓣，记前生。</p>
            <p>人到情多情转薄，而今真个悔多情；又到断肠回首处，泪偷零。</p><br>
          </div>
          <div class="bs-docs-section">
            <h2 id="xjh" class="page-header">相见欢</h2>
            <h4 id="xjh-luohua"></h4><br>
            <p>落花如梦凄迷，麝烟微，又是夕阳潜下小楼西。</p>
            <p>愁无限，消瘦尽，有谁知？闲教玉笼鹦鹉念郎诗。</p><br>
            <h4 id="xjh-weiyun"></h4><br>
            <p>微云一抹遥峰，冷溶溶，恰与个人清晓画眉同。</p>
            <p>红蜡泪，青绫被，水沉浓，却与黄茅野店听西风。</p><br>
          </div>
          <div class="bs-docs-section">
            <h2 id="jzmlh" class="page-header">减字木兰花</h2>
            <h4 id="jzmlh-zhuhua"></h4><br>
            <p>烛花摇影，冷透疏衾刚欲醒。待不思量，不许孤眠不断肠。</p>
            <p>茫茫碧落，天上人间情一诺。银汉难通，稳耐风波愿始从。</p><br>
            <h4 id="jzmlh-xiangfeng"></h4><br>
            <p>相逢不语，一朵芙蓉著秋雨。小晕红潮，斜溜鬟心只凤翘。</p>
            <p>待将低唤，直为凝情恐人见。欲诉幽怀，转过回阑叩玉钗。</p><br>
            <h4 id="jzmlh-wanzhuang">新月</h4><br>
            <p>晚妆欲罢，更把纤眉临镜画。准待分明，和雨和烟两不胜。</p>
            <p>莫教星替，守取团圆终必遂。此夜红楼，天上人间一样愁。</p><br>
          </div>
          <div class="bs-docs-section">
            <h2 id="mlhl" class="page-header">木兰花令　拟古决绝词</h2>
            <p>人生若只如初见，何事秋风悲画扇？等闲变却故人心，却道故心人易变。</p>
            <p>骊山语罢清宵半，夜雨霖铃终不怨。何如薄幸锦衣郎，比翼连枝当日愿。</p><br>
          </div>
          <div class="bs-docs-section">
            <h2 id="lts" class="page-header">浪淘沙</h2>
            <h4 id="lts-yeyu"></h4><br>
            <p>夜雨做成秋，恰上心头，教他珍重护风流。端的为谁添病也，更为谁羞？</p>
            <p>密意未曾休，密愿难酬。珠帘四卷月当楼。暗忆欢期真似梦，梦也须留。</p><br>
            <h4 id="lts-hongying"></h4><br>
            <p>红影湿幽窗，瘦尽春光。雨余花外却斜阳。谁见薄衫低髻子，抱膝思量。</p>
            <p>莫道不凄凉，早近持觞。暗思何事断人肠。曾是向他春梦里，瞥遇回廊。</p><br>
            <h4 id="lts-shengjue">望海</h4><br>
            <p>蜃阙半模糊，踏浪惊呼。任将蠡测笑江湖。沐日光华还浴月，我欲乘桴。</p>
            <p>钓得六鳖无？竿拂珊瑚。桑田清浅问麻姑。水气浮天天接水，那是蓬壶？</p><br>
          </div>
          <div class="bs-docs-section">
            <h2 id="zgt" class="page-header">鹧鸪天　离恨</h2>
            <p>背立盈盈故作羞，手挼梅蕊打肩头。欲将离恨寻郎说，待得郎归恨却休。</p>
            <p>云澹澹，水悠悠，一声横笛锁空楼。何时共泛春溪月，断岸垂杨一叶舟。</p><br>
          </div>
          <div class="bs-docs-section">
            <h2 id="yjm" class="page-header">谒金门</h2>
            <p>风丝袅，水浸碧天清晓。一镜湿云清未了，雨晴春草草。</p>
            <p>梦里轻螺谁扫。帘外落花红小。独睡起来情悄悄，寄愁何处好？</p><br>
          </div>
          <div class="bs-docs-section">
            <h2 id="jrplp" class="page-header">金人捧露盘　净业寺观莲，有怀荪友</h2>
            <p>藕风轻，莲露冷，断虹收，正红窗、初上帘钩。田田翠盖，趁斜阳鱼浪香浮。此时画阁垂杨岸，睡起梳头。</p>
            <p>旧游踪，招提路，重到处，满离忧。想芙蓉湖上悠悠。红衣狼藉，卧看桃叶送兰舟。午风吹断江南梦，梦里菱讴。</p><br>
          </div>
          <div class="bs-docs-section">
            <h2 id="djc" class="page-header">点绛唇</h2>
            <h4 id="djc-xiaoyuan"></h4><br>
            <p>小院新凉，晚来顿觉罗衫薄。不成孤酌，形影空酬酢。</p>
            <p>萧寺怜君，别绪应萧索。西风恶，夕阳吹角，一阵槐花落。</p><br>
            <h4 id="djc-wuye">黄花城早望</h4><br>
            <p>五夜光寒，照来积雪平于栈。西风何限，自起披衣看。</p>
            <p>对此茫茫，不觉成长叹。何时旦，晓星欲散，飞起平沙雁。</p><br>
            <h4 id="djc-bieyang">咏风兰</h4><br>
            <p>别样幽芬，更无浓艳催开处。凌波欲去，且为东风住。</p>
            <p>忒煞萧疏，怎耐秋如许？还留取，冷香半缕，第一湘江雨。</p><br>
          </div>
          <div class="bs-docs-section">
            <h2 id="bzl" class="page-header">百字令　宿汉儿村</h2>
            <p>无情野火，趁西风烧遍、天涯芳草。榆塞重来冰雪里，冷入鬓丝吹老。牧马长嘶，征笳乱动，并入愁怀抱。定知今夕，庾郎瘦损多少。</p>
            <p>便是脑满肠肥，尚难消受，此荒烟落照。何况文园憔悴后，非复酒垆风调。回乐峰寒，受降城远，梦向家山绕。茫茫百感，凭高唯有清啸。</p><br>
          </div>
          <div class="bs-docs-section">
            <h2 id="ngz" class="page-header">南歌子　古戍</h2>
            <p>古戍饥乌集，荒城野雉飞。何年劫火剩残灰，试看英雄碧血，满龙堆。</p>
            <p>玉帐空分垒，金笳已罢吹。东风回首尽成非，不道兴亡命也，岂人为。</p><br>
          </div>
          <div class="bs-docs-section">
            <h2 id="hsj" class="page-header">好事近</h2>
            <p>马首望青山，零落繁华如此。再向断烟衰草，认藓碑题字。</p>
            <p>休寻折戟话当年，只洒悲秋泪。斜日十三陵下，过新丰猎骑。</p><br>
          </div>
          <div class="bs-docs-section">
            <h2 id="nll" class="page-header">南楼令　塞外重九</h2>
            <p>古木向人秋，惊蓬掠鬓稠。是重阳、何处堪愁。记得当年惆怅事，正风雨，下南楼。</p>
            <p>断梦几能留，香魂一哭休。怪凉蝉、空满衾裯。霜落乌啼浑不睡，偏想出，旧风流。</p><br>
          </div>
          <div class="bs-docs-section">
            <h2 id="css" class="page-header">长相思</h2>
            <p>山一程，水一程，身向逾关那畔行，夜深千帐灯。</p>
            <p>风一更，雪一更，聒碎乡心梦不成，故园无此声。</p><br>
          </div>
          <div class="bs-docs-section">
            <h2 id="mtf" class="page-header">满庭芳</h2>
            <p>堠雪翻鸦，河冰跃马，惊风吹度龙堆。阴燐夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。</p>
            <p>须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。</p><br>
          </div>
          <div class="bs-docs-section">
            <h2 id="tsx" class="page-header">踏莎行</h2>
            <p>倚柳题笺，当花侧帽，赏心应比驱驰好。错教双鬓受东风，看吹绿影成丝早。</p>
            <p>金殿寒鸦，玉阶春草，就中冷暖和谁道？小楼明月镇长闲，人生何事缁尘老。</p><br>
          </div>
          <div class="bs-docs-section">
            <h2 id="yf" class="page-header">渔父</h2>
            <p>收却纶竿落照红，秋风宁为翦芙蓉。</p>
            <p>人淡淡，水蒙蒙，吹入芦花短笛中。</p><br>
          </div>
          <div class="bs-docs-section">
            <h2 id="yem" class="page-header">眼儿媚　咏梅</h2>
            <p>莫把琼花比澹妆，谁似白霓裳。别样清幽，自然标格，莫近东墙。</p>
            <p>冰肌玉骨天分付，兼付与凄凉。可怜遥夜，冷烟和月，疏影横窗。</p><br>
          </div>
          <div class="bs-docs-section">
            <h2 id="bsz" class="page-header">卜算子　新柳</h2>
            <p>娇软不胜垂，瘦怯那禁舞。多事年年二月风，翦出鹅黄缕。/p>
            <p>一种可怜生，落日和烟雨。苏小门前长短条，即渐迷行处。</p><br>
          </div>
          <div class="bs-docs-section">
            <h2 id="wjn" class="page-header">望江南　咏弦月</h2>
            <p>初八月，半镜上青霄。斜倚画阑娇不语，暗移梅影过红桥，裙带北风飘。</p><br>
          </div>
          <div class="bs-docs-section">
            <h2 id="czc" class="page-header">朝中措</h2>
            <p>蜀弦秦柱不关情，尽日掩云屏。已惜轻翎退粉，更嫌弱絮为萍。</p>
            <p>东风多事，余寒吹散，烘暖微酲。看尽一帘红雨，为谁亲系花铃？</p><br>
          </div>
          <div class="bs-docs-section">
            <h2 id="txz" class="page-header">天仙子</h2>
            <h4 id="txz-shuiyu">渌水亭秋夜</h4><br>
            <p>水浴凉蟾风入袂，鱼鳞触损金波碎。好天良夜酒盈樽，心自醉，愁难睡，西南月落城乌起。</p><br>
            <h4 id="txz-yueluo"></h4><br>
            <p>月落城乌啼未了，起来翻为无眠早。薄霜庭院怯生衣，心悄悄，红阑绕，此情待共谁人晓？</p><br>
          </div>
          <div class="bs-docs-section">
            <h2 id="flz" class="page-header">风流子 秋郊射猎</h2>
            <p>平原草枯矣，重阳后，黄叶树骚骚。记玉勒青丝，落花时节，曾逢拾翠，忽听吹箫。今来是、烧痕残碧尽，霜影乱红凋。秋水映空，寒烟如织，皂雕飞处，天惨云高。</p>
            <p>人生须行乐，君知否。容易两鬓萧萧。自与东君作别，刬地无聊。算功名何许，此身博得，短衣射虎，沽酒西郊。便向夕阳影里，倚马挥毫。</p><br>
          </div>
          <div class="bs-docs-section">
            <h2 id="ppx" class="page-header">琵琶仙　中秋</h2>
            <p>碧海年年，试问取、冰轮为谁圆缺？吹到一片秋香，清辉了如雪。愁中看好天良夜，知道尽成悲咽。只影而今，那堪重对，旧时明月。</p>
            <p>花径里、戏捉迷藏，曾惹下萧萧井梧叶。记否轻纨小扇，又几番凉热。只落得、填膺百感，总茫茫、不关离别。一任紫玉无情，夜寒吹裂。</p><br>
          </div>
          <div class="bs-docs-section">
            <h2 id="sy" class="page-header">疏影-芭蕉</h2>
            <p>湘帘卷处，甚离披翠影，绕檐遮住。小立吹裙，常伴春慵，掩映绣床金缕。芳心一束浑难展，清泪裹、隔年愁聚。更夜深、细听空阶雨滴，梦回无据。</p>
            <p>正是秋来寂寞，偏声声点点，助人难绪。缬被初寒，宿酒全醒，搅碎乱蛩双杵。西风落尽庭梧叶，还剩得、绿阴如许。想玉人、和露折来，曾写断肠句。</p><br>
          </div>
          <div class="bs-docs-section">
            <h2 id="dfdyz" class="page-header">东风第一枝-桃花</h2>
            <p>薄劣东风，凄其夜雨，晓来依旧庭院。多情前度崔郎，应叹去年人面。湘帘乍卷，早迷了、画梁栖燕。最娇人、清晓莺啼，飞去一枝犹颤。</p>
            <p>背山郭、黄昏开遍。想孤影、夕阳一片。是谁移向亭皋，伴取晕眉青眼。五更风雨，莫减却、春光一线。傍荔墙、牵惹游丝，昨夜绛楼难辨。</p><br>
          </div>
          <div class="bs-docs-section">
            <h2 id="whc" class="page-header">望海潮-宝珠洞</h2>
            <p>漠陵风雨，寒烟衰草，江山满目兴亡。白日空山，夜深清呗，算来别是凄凉。往事最堪伤，想铜驼巷陌，金谷风光。几处离宫，至今童子牧牛羊。</p>
            <p>荒沙一片茫茫，有桑乾一线，雪冷雕翔。一道炊烟，三分梦雨，忍看林表斜阳。归雁两三行，见乱云低水，铁骑荒冈。僧饭黄昏，松门凉月拂衣裳。</p><br>
          </div>
          <div class="bs-docs-section">
            <h2 id="jjdfr" class="page-header">金菊对芙蓉-上元</h2>
            <p>金鸭消香，银虬泻水，谁家夜笛飞声。正上林雪霁，鸳鸯晶莹。鱼龙舞罢香车杳，剩尊前、袖掩吴绫。狂游似梦，而今空记，密约烧灯。</p>
            <p>追念往事难凭。叹火树星桥，回首飘零。但九逵烟月，依旧笼明。楚天一带惊烽火，问今宵、可照江城。小窗残酒，阑珊灯灺，别自关情。</p><br>
          </div>
          <div class="bs-docs-section">
            <h2 id="ydh" class="page-header">御带花-重九夜</h2>
            <p>晚秋却胜春天好，情在冷香深处。朱楼六扇小屏山，寂寞几分尘土。虬尾烟销，人梦觉、碎虫零杵。便强说欢娱，总是无憀心绪。</p>
            <p>转忆当年，消受尽皓腕红萸，嫣然一顾。如今何事，向禅榻茶烟，怕歌愁舞。玉粟寒生，且领略、月明清露。叹此际凄凉，何必更满城风雨。</p><br>
          </div>
          <div class="bs-docs-section">
            <h2 id="mye" class="page-header">摸鱼儿-午日雨眺</h2>
            <p>涨痕天、半篙柔绿，蒲梢荇叶无数。台榭空蒙烟柳暗，白鸟衔鱼欲舞。红桥路，正一派、画船箫鼓中流住。呕哑柔橹，又早拂新荷，沿堤忽转，冲破翠钱雨。</p>
            <p>蒹葭渚，不减潇湘深处。霏霏漠漠如雾滴成一片鲛人泪，也似汨罗投赋。愁难谱，只彩线、香菰脉脉成千古。伤心莫语，记那日旗亭，水嬉散尽，中酒阻风去。</p><br>
          </div>
          <div class="bs-docs-section">
            <h2 id="dhl" class="page-header">淡黄柳</h2>
            <p>三眠未歇，乍到秋时节。一树斜阳蝉更咽，曾绾灞陵离别。絮已为萍风卷叶，空凄切。</p>
            <p>长条莫轻折，苏小恨、倩他说。尽飘零、游冶章台客。红板桥空，溅裙人去，依旧晓风残月。</p><br>
          </div>
          <div class="bs-docs-section">
            <h2 id="dxg" class="page-header">洞仙歌</h2>
            <p>铅华不御，看道家妆就。问取旁人入时否。为孤情淡韵，判不宜春，矜标格、开向晚秋时候。</p>
            <p>无端轻薄雨，滴损檀心，小叠宫罗镇长皱。何必诉凄清、为爱秋光，被几日、西风吹瘦。便零落、蜂黄也休嫌，且对依斜阳，胜偎红袖。</p><br>
          </div>
        </div>
        <div class="col-md-3" role="complementary">
          <nav class="bs-docs-sidebar hidden-print hidden-xs hidden-sm affix-top">
            <ul class="nav bs-docs-sidenav">
              <li>
                <a href="#csz">采桑子</a>
                <ul class="nav csz-nav">
                <li><a href="#csz-mingyue">明月多情应笑我</a></li>
                <li><a href="#csz-lengxiang">冷香萦遍红桥梦</a></li>
                <li><a href="#csz-xiejia">谢家庭院残更立</a></li>
                <li><a href="#csz-erjin">而今才道当时错</a></li>
                <li><a href="#csz-tongxia">彤霞久绝飞琼字</a></li>
                <li><a href="#csz-shuifan">谁翻乐府凄凉曲</a></li>
                <li><a href="#csz-taohua">桃花羞作无情死</a></li>
                <li><a href="#csz-haitian">海天谁放冰轮满</a></li>
              </ul>
              </li>
              <li>
                <a href="#ljx">临江仙</a>
                <ul class="nav">
                <li><a href="#ljx-diandi">点滴芭蕉心欲碎</a></li>
                <li><a href="#ljx-guyan">孤雁</a></li>
                <li><a href="#ljx-hailiu">寒柳</a></li>
                <li><a href="#ljx-siyu">丝雨如尘云著水</a></li>
              </ul>
              </li>
              <li>
                <a href="#psm">菩萨蛮</a>
                <ul class="nav">
                  <li><a href="#psm-xiaoxiao">萧萧几叶风兼雨</a></li>
                  <li><a href="#psm-cuihua">催花未歇花奴鼓</a></li>
                  <li><a href="#psm-chunyun">春云吹散湘帘雨</a></li>
                  <li><a href="#psm-gehua">隔花才歇帘纤雨</a></li>
                  <li><a href="#psm-jinglian">晶帘一片伤心白</a></li>
                  <li><a href="#psm-shuofeng">朔风吹散三更雪</a></li>
                  <li><a href="#psm-rengong">为春憔悴留春住</a></li>
                  <li><a href="#psm-wenjun">问君何事轻离别</a></li>
                  <li><a href="#psm-zhenjin">榛荆满眼山城路</a></li>
                  <li><a href="#psm-huangyun">黄云紫塞三千里</a></li>
                  <li><a href="#psm-xiaohan">晓寒瘦著西南月</a></li>
                </ul>
              </li>
              <li>
                <a href="#ymr">虞美人</a>
                <ul class="nav">
                  <li><a href="#ymr-chunqing">春情只到梨花薄</a></li>
                  <li><a href="#ymr-qulan">曲阑深处重相见</a></li>
                  <li><a href="#ymr-yinchuang">银床淅沥青梧老</a></li>
                  <li><a href="#ymr-qiuxi">秋夕信步</a></li>
                  <li><a href="#ymr-candeng">残灯风灭炉烟冷</a></li>
                </ul>
              </li>
              <li>
                <a href="#bysl">鬓云松令</a>
              </li>
              <li>
                <a href="#qss">青衫湿　悼亡</a>
              </li>
              <li>
                <a href="#qyc">沁园春</a>
              </li>
              <li>
                <a href="#yzh">于中好</a>
                <ul class="nav">
                  <li><a href="#yzh-chenman">尘满疏帘素带飘</a></li>
                  <li><a href="#yzh-shuidao">谁道阴山行路难</a></li>
                  <li><a href="#yzh-biexu">别绪如丝睡不成</a></li>
                  <li><a href="#yzh-yantie">雁贴寒云次第飞</a></li>
                  <li><a href="#yzh-yongshi">咏史</a></li>
                  <li><a href="#yzh-dubei">独背残阳上小楼</a></li>
                  <li><a href="#yzh-xiaogou">小构园林寂不哗</a></li>
                </ul>
              </li>
              <li>
                <a href="#sdgt">水调歌头 题西山秋爽图</a>
              </li>
              <li>
                <a href="#my">明月棹孤舟　海淀</a>
              </li>
              <li>
                <a href="#zjy">昭君怨</a>
              </li>
              <li>
                <a href="#czz">赤枣子</a>
              </li>
              <li>
                <a href="#jqz">酒泉子</a>
              </li>
              <li>
                <a href="#xfy">遐方怨</a>
              </li>
              <li>
                <a href="#szq">诉衷情</a>
              </li>
              <li>
                <a href="#stxj">霜天晓角</a>
              </li>
              <li>
                <a href="#yls">一络索</a>
              </li>
              <li>
                <a href="#mjn">梦江南</a>
                <ul class="nav">
                  <li><a href="#mjn-hunya">昏鸦尽</a></li>
                  <li><a href="#mjn-xinlai">新来好</a></li>
                  <li><a href="#mjn-qiyi">其一</a></li>
                  <li><a href="#mjn-qier">其二</a></li>
                  <li><a href="#mjn-qisan">其三</a></li>
                  <li><a href="#mjn-qisi">其四</a></li>
                  <li><a href="#mjn-qiwu">其五</a></li>
                  <li><a href="#mjn-qiliu">其六</a></li>
                  <li><a href="#mjn-qiqi">其七</a></li>
                  <li><a href="#mjn-qiba">其八</a></li>
                  <li><a href="#mjn-qijiu">其九</a></li>
                  <li><a href="#mjn-qishi">其十</a></li>
                </ul>
              </li>
              <li>
                <a href="#nxz">南乡子</a>
                <ul class="nav">
                  <li><a href="#nxz-leiyan">为亡妇题照</a></li>
                  <li><a href="#nxz-yannuan">烟暖雨初收</a></li>
                </ul>
              </li>
              <li>
                <a href="#jlq">金缕曲</a>
                <ul class="nav">
                  <li><a href="#jlq-cihen">亡妇忌日有感</a></li>
                  <li><a href="#jlq-heshi">慰西溟</a></li>
                  <li><a href="#jlq-shifu">姜西溟言别，赋此赠之</a></li>
                  <li><a href="#jlq-deye">赠梁汾</a></li>
                  <li><a href="#jlq-jiujing">简梁汾</a></li>
                  <li><a href="#jlq-muluo">寄梁汾</a></li>
                  <li><a href="#jlq-jiuwan">再赠梁汾，用秋水轩旧韵</a></li>
                  <li><a href="#jlq-shengpa">生怕芳樽满</a></li>
                  <li><a href="#jlq-weide">未得长无谓</a></li>
                  <li><a href="#jlq-shuying">疏影临书卷</a></li>
                </ul>
              </li>
              <li>
                <a href="#dlh">蝶恋花</a>
                <ul class="nav">
                  <li><a href="#dlh-xinku">辛苦最怜天上月</a></li>
                  <li><a href="#dlh-youdao">又到绿杨曾折处</a></li>
                  <li><a href="#dlh-yandi">眼底风光留不住</a></li>
                  <li><a href="#dlh-chusai">出塞</a></li>
                </ul>
              </li>
              <li>
                <a href="#shz">山花子</a>
              </li>
              <li>
                <a href="#qpl">清平乐</a>
                <ul class="nav">
                  <li><a href="#qpl-qiqi">凄凄切切</a></li>
                  <li><a href="#qpl-fenghuan">风鬟雨鬓</a></li>
                  <li><a href="#qpl-caiting">忆梁汾</a></li>
                  <li><a href="#qpl-yanqing">烟轻雨小</a></li>
                  <li><a href="#qpl-canheng">发汉儿村题壁</a></li>
                  <li><a href="#qpl-lingling">弹琴峡题壁</a></li>
                  <li><a href="#qpl-jiangchou">将愁不去</a></li>
                  <li><a href="#qpl-juesheng">角声哀咽</a></li>
                </ul>
              </li>
              <li>
                <a href="#rml">如梦令</a>
                <ul class="nav">
                  <li><a href="#rml-zhengshi">正是辘轳金井</a></li>
                  <li><a href="#rml-huangye">黄叶青苔归路</a></li>
                  <li><a href="#rml-qianyue">纤月黄昏庭院</a></li>
                  <li><a href="#rml-wanzhang">万帐穹庐人醉</a></li>
                </ul>
              </li>
              <li>
                <a href="#szz">生查子</a>
                <ul class="nav">
                  <li><a href="#szz-dongfeng">东风不解愁</a></li>
                  <li><a href="#szz-chouchang">惆怅彩云飞</a></li>
                  <li><a href="#szz-duanyan">短焰剔残花</a></li>
                </ul>
              </li>
              <li>
                <a href="#hyb">荷叶杯</a>
              </li>
              <li>
                <a href="#yjn">忆江南　宿双林禅院有感</a>
              </li>
              <li>
                <a href="#ylhy">玉连环影</a>
              </li>
              <li>
                <a href="#hxs">浣溪沙</a>
                <ul class="nav">
                  <li><a href="#hxs-xiaoxi">消息谁传到拒霜</a></li>
                  <li><a href="#hxs-shuidao">谁道飘零不可怜</a></li>
                  <li><a href="#hxs-jiwan">记绾长条欲别难</a></li>
                  <li><a href="#hxs-yuji">欲寄愁心朔雁边</a></li>
                  <li><a href="#hxs-shenxiang">身向云山那畔行</a></li>
                  <li><a href="#hxs-yiguan">已惯天涯莫浪愁</a></li>
                  <li><a href="#hxs-wanli">万里阴山万里沙</a></li>
                  <li><a href="#hxs-yangliu">杨柳千条送马蹄</a></li>
                  <li><a href="#hxs-shili">十里湖光载酒游</a></li>
                  <li><a href="#hxs-haise">姜女庙</a></li>
                  <li><a href="#hxs-wuyang">红桥怀古，和王阮亭韵</a></li>
                  <li><a href="#hxs-canxue">残雪凝辉冷画屏</a></li>
                  <li><a href="#hxs-fuyu">伏雨朝寒悉不胜</a></li>
                </ul>
              </li>
              <li>
                <a href="#htc">画堂春</a>
              </li>
              <li>
                <a href="#lhs">落花时</a>
              </li>
              <li>
                <a href="#hz">河传</a>
              </li>
              <li>
                <a href="#tpwxs">摊破浣溪沙</a>
              </li>
              <li>
                <a href="#xjh">相见欢</a>
                <ul class="nav">
                  <li><a href="#xjh-luohua">落花如梦凄迷</a></li>
                  <li><a href="#xjh-weiyun">微云一抹遥峰</a></li>
                </ul>
              </li>
              <li>
                <a href="#jzmlh">减字木兰花</a>
                <ul class="nav">
                  <li><a href="#zmlh-zhuhua">烛花摇影</a></li>
                  <li><a href="#jzmlh-xiangfeng">相逢不语</a></li>
                  <li><a href="#jzmlh-wanzhuang">新月</a></li>
                </ul>
              </li>
              <li>
                <a href="#mlhl">木兰花令　拟古决绝词</a>
              </li>
              <li>
                <a href="#lts">浪淘沙</a>
                <ul class="nav">
                  <li><a href="#lts-yeyu">夜雨做成秋</a></li>
                  <li><a href="#lts-hongying">红影湿幽窗</a></li>
                  <li><a href="#lts-shengjue">望海</a></li>
                </ul>
              </li>
              <li>
                <a href="#zgt">鹧鸪天　离恨</a>
              </li>
              <li>
                <a href="#yjm">谒金门</a>
              </li>
              <li>
                <a href="#jrplp">金人捧露盘　净业寺观莲，有怀荪友</a>
              </li>
              <li>
                <a href="#djc">点绛唇</a>
                <ul class="nav">
                  <li><a href="#djc-xiaoyuan">小院新凉</a></li>
                  <li><a href="#djc-wuye">黄花城早望</a></li>
                  <li><a href="#djc-bieyang">咏风兰</a></li>
                </ul>
              </li>
              <li>
                <a href="#bzl">百字令　宿汉儿村</a>
              </li>
              <li>
                <a href="#ngz">南歌子　古戍</a>
              </li>
              <li>
                <a href="#hsj">好事近</a>
              </li>
              <li>
                <a href="#nll">南楼令　塞外重九</a>
              </li>
              <li>
                <a href="#css">长相思</a>
              </li>
              <li>
                <a href="#mtf">满庭芳</a>
              </li>
              <li>
                <a href="#tsx">踏莎行</a>
              </li>
              <li>
                <a href="#yf">渔父</a>
              </li>
              <li>
                <a href="#yem">眼儿媚　咏梅</a>
              </li>
              <li>
                <a href="#bsz">卜算子　新柳</a>
              </li>
              <li>
                <a href="#wjn">望江南　咏弦月</a>
              </li>
              <li>
                <a href="#czc">朝中措</a>
              </li>
              <li>
                <a href="#txz">天仙子</a>
                <ul class="nav">
                  <li><a href="#txz-shuiyu">渌水亭秋夜</a></li>
                  <li><a href="#txz-yueluo">月落城乌啼未了</a></li>
                </ul>
              </li>
              <li>
                <a href="#flz">风流子 秋郊射猎</a>
              </li>
              <li>
                <a href="#ppx">琵琶仙　中秋</a>
              </li>
              <li>
                <a href="#sy">疏影-芭蕉</a>
              </li>
              <li>
                <a href="#dfdyz">东风第一枝-桃花</a>
              </li>
              <li>
                <a href="#whc">望海潮-宝珠洞</a>
              </li>
              <li>
                <a href="#jjdfr">金菊对芙蓉-上元</a>
              </li>
              <li>
                <a href="#ydh">御带花-重九夜</a>
              </li>
              <li>
                <a href="#mye">摸鱼儿-午日雨眺</a>
              </li>
              <li>
                <a href="#dhl">淡黄柳</a>
              </li>
              <li>
                <a href="#dxg">洞仙歌</a>
              </li>
            </ul>
          </nav>
        </div>
      </div>
    </div>
  </body>
</html>
